---
layout: post
title:  "Önálló Projekt 1. hét"
date:   2019-09-16 13:00:00 +0700
categories: [stm32, kicad]
---

Az első héten nekiláttam összeszedni, hogy milyen alkatrészekre lesz szükségem.
Az nem volt kérdés, hogy **STM32** mikrokontrollert fogok használni, amiből ráadásul már van
egy low-power típusú (L4-es).

Mivel nem fogok nekiesni egyből nyomtatott áramkört tervezni
(főleg, hogy még nem is fix minden, hogy mit fogok használni) ezért az összes modult
beszereztem, amire mindenképpen szükségem lesz.
Ezek a következők:
- AliExpress-ről rendelt 0.91inch 128*32 SSD1306 **OLED** modul
![SSD1306](https://raw.githubusercontent.com/samsmith94/samsmith94.github.io/master/static/img/_posts/smartwatch/ssd1306.jpg){:.thumbnail.bordered :height="150px" width="150px"}
- RobotDyn-től beszerzett APDS-9960 **Gesture Sensor** modul
![APDS9960](https://raw.githubusercontent.com/samsmith94/samsmith94.github.io/master/static/img/_posts/smartwatch/apds9960.jpg){:.thumbnail.bordered :height="150px" width="150px"}
- Banggood-ról beszerzett MAX30102 **Heart Rate Sensor** modul
![MAX30102](https://raw.githubusercontent.com/samsmith94/samsmith94.github.io/master/static/img/_posts/smartwatch/max30102.jpg){:.thumbnail.bordered :height="150px" width="150px"}
- HE Store-ból rendelt MPU-6050 **6-DOF IMU** modul
![MPU6050](https://raw.githubusercontent.com/samsmith94/samsmith94.github.io/master/static/img/_posts/smartwatch/mpu6050.jpg){:.thumbnail.bordered :height="150px" width="150px"}
- Banggood-ról rendelt Flat **Vibramotor**
![Vibramotor](https://raw.githubusercontent.com/samsmith94/samsmith94.github.io/master/static/img/_posts/smartwatch/vibramotor.jpg){:.thumbnail.bordered :height="150px" width="150px"}

Végignyálaztam az adatlapokat, összeszedtem, milyen **feszültségszinten** működnek az alkatrészek
önmagukban és milyenen a modulokon (van-e szinteltoló rajtuk, stb...). Szerencsére **mindegyiknek jó a 3,3 V**, csak sajnos az APDS9960 modulnak 5V-os tápfeszültséget kell adni,
vagyis szinteltolót kell használnom (szóval maga az alkatrész képes 3,3 V-on működni, de a modulon összeépített kapcsolás miatt muszály visszaalakítani 3,3 V-ra.

Az adatlapokból az is kiderül, hogy **minden I2C-n kommunikál** (illetve az **MPU6050** képes **SPI**-n is és szerencsére a modulon is van SPI kivezetés).
Az I2C jó, mert **egy buszra több slave** is csatlakozhat, de valószínűleg mégis külön buszra teszem őket, vagy legalább néhányat, sőt az MPU6050-et SPI-al
szeretném használni.

A héten egyébként már **el is kezdtem írni a modulok firmware-jeit**, sőt elkezdtem tervezni a kapcsolást **KiCAD**-ben, ami gyakorlatilag
abból áll, hogy az adatlapjukban megkeresem a **Typical Application** szekciót és lemásolgatom az ajánlott kapcsolásokat.
Ez elég favágó munka, de azért jutott erre a hétre is izgalmas téma: **elkezdtem utánaolvasni a vezetéknélküli töltés lehetőségeinek**, illetve
a **Li-Po akkumulátorok** tulajdonságainak, hogy hogyan kell őket **tölteni**, milyen a töltési és merítési karakterisztikájuk, illetve hogy az akkumulátor állapotának monitorozásához
elég-e egy feszültségosztó kapcsolás + ADC kombó vagy érdemes-e valamilyen **power monitoring IC**-t tennem a kapcsolásba.
Minderről jövőhéten fogok beszámolni.